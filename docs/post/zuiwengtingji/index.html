<!DOCTYPE html>
<html lang="en">

<head>
  <meta charset="UTF-8">
  <meta name="viewport" content="width=device-width, initial-scale=1.0">
  <meta http-equiv="X-UA-Compatible" content="ie=edge">

  
  <meta name="author" content="author">

  
  
  <meta name="description" content="环滁皆山也。其西南诸峰，林壑尤美，望之蔚然而深秀者，琅琊也。山行六七里，渐闻水声潺潺而泻出于两峰之间者，酿泉也。峰回路转，有亭翼然临于泉上者">
  

  
  <link rel="icon" href="https://mwflower.github.io/favicon.ico">

  
  

  
  

  
  <meta property="og:title" content="醉翁亭记" />
<meta property="og:description" content="环滁皆山也。其西南诸峰，林壑尤美，望之蔚然而深秀者，琅琊也。山行六七里，渐闻水声潺潺而泻出于两峰之间者，酿泉也。峰回路转，有亭翼然临于泉上者" />
<meta property="og:type" content="article" />
<meta property="og:url" content="https://mwflower.github.io/post/zuiwengtingji/" /><meta property="article:section" content="post" />
<meta property="article:published_time" content="2019-03-20T00:00:00+08:00" />
<meta property="article:modified_time" content="2019-03-20T00:00:00+08:00" />


  
  <link rel="canonical" href="https://mwflower.github.io/post/zuiwengtingji/">

  
  
  <meta itemprop="name" content="醉翁亭记">
<meta itemprop="description" content="环滁皆山也。其西南诸峰，林壑尤美，望之蔚然而深秀者，琅琊也。山行六七里，渐闻水声潺潺而泻出于两峰之间者，酿泉也。峰回路转，有亭翼然临于泉上者"><meta itemprop="datePublished" content="2019-03-20T00:00:00+08:00" />
<meta itemprop="dateModified" content="2019-03-20T00:00:00+08:00" />
<meta itemprop="wordCount" content="477">
<meta itemprop="keywords" content="" />

  
  <link media="screen" rel="stylesheet" href='https://mwflower.github.io/css/common.css'>
  <link media="screen" rel="stylesheet" href='https://mwflower.github.io/css/content.css'>

  
  
  <title>醉翁亭记 - Run</title>
  

  
  <meta name="twitter:card" content="summary"/>
<meta name="twitter:title" content="醉翁亭记"/>
<meta name="twitter:description" content="环滁皆山也。其西南诸峰，林壑尤美，望之蔚然而深秀者，琅琊也。山行六七里，渐闻水声潺潺而泻出于两峰之间者，酿泉也。峰回路转，有亭翼然临于泉上者"/>


  
<link rel="stylesheet" href='https://mwflower.github.io/css/single.css'>

</head>

<body>
  <div id="wrapper">
    <header id="header">
  <h1>
    <a href="https://mwflower.github.io/">Run</a>
  </h1>

</header>

    
<main id="main" class="post">
  
  
  <h1>醉翁亭记</h1>
  
  
  
  
  
  
  <article class="content">
    
    <p>环滁皆山也。其西南诸峰，林壑尤美，望之蔚然而深秀者，琅琊也。山行六七里，渐闻水声潺潺而泻出于两峰之间者，酿泉也。峰回路转，有亭翼然临于泉上者，醉翁亭也。作亭者谁？山之僧智仙也。名之者谁？太守自谓也。太守与客来饮于此，饮少辄醉，而年又最高，故自号曰醉翁也。醉翁之意不在酒，在乎山水之间也。山水之乐，得之心而寓之酒也。</p>
<p>若夫日出而林霏开，云归而岩穴暝，晦明变化者，山间之朝暮也。野芳发而幽香，佳木秀而繁阴，风霜高洁，水落而石出者，山间之四时也。朝而往，暮而归，四时之景不同，而乐亦无穷也。</p>
<p>至于负者歌于途，行者休于树，前者呼，后者应，伛偻提携，往来而不绝者，滁人游也。临溪而渔，溪深而鱼肥。酿泉为酒，泉香而酒洌；山肴野蔌，杂然而前陈者，太守宴也。宴酣之乐，非丝非竹，射者中，弈者胜，觥筹交错，起坐而喧哗者，众宾欢也。苍颜白发，颓然乎其间者，太守醉也。</p>
<p>已而夕阳在山，人影散乱，太守归而宾客从也。树林阴翳，鸣声上下，游人去而禽鸟乐也。然而禽鸟知山林之乐，而不知人之乐；人知从太守游而乐，而不知太守之乐其乐也。醉能同其乐，醒能述以文者，太守也。太守谓谁？庐陵欧阳修也。</p>

    
  </article>
  <div class="paginator">
    
    <a class="link" href="https://mwflower.github.io/post/hello-world/">← prev</a>
    
    
    <a class="link" href="https://mwflower.github.io/post/zuqiu/">next →</a>
    
  </div>
  <div class="comment">
    
    
    
    
    
    
  </div>
  
</main>

    <header id="header">
  <nav>
    
    <span class="nav-bar-item">
      <a class="link" href="/post/">Archives</a>
    </span>
    
    <span class="nav-bar-item">
      <a class="link" href="/run/">Run</a>
    </span>
    
    <span class="nav-bar-item">
      <a class="link" href="/gallery/">Beauty</a>
    </span>
    
    <span class="nav-bar-item">
      <a class="link" href="/box/">Box</a>
    </span>
    
    <span class="nav-bar-item">
      <a class="link" href="/station/">Station</a>
    </span>
    
    <span class="nav-bar-item">
      <a class="link" href="/search/">Search</a>
    </span>
    
  </nav>
</header>
<footer id="footer">
  <div>
    <span>© 2024</span> - <span>2024</span>
  </div>

  

  <div class="footnote">
    <span>Welcome
</span>
  </div>
</footer>

  </div>

  
  

  
  

  
  

</body>

</html>
