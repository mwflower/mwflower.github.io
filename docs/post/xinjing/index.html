<html>
<head>
    <meta charset="utf-8">
    <meta name="viewport" content="width=device-width, initial-scale=1">

    <title>心经  - RUN SUN</title>
    
    
    <meta content="RUN SUN" name="keywords">
    
    <meta content="RUN SUN - 摩诃般若波罗蜜多心经
观自在菩萨，行深般若波罗蜜多时，照见五蕴皆空，度一切苦厄。
舍利子！色不异空，空不异色；色即是空，空即是色；受想行识，亦复如是。
舍利子！是诸法空相，不生不灭，不垢不净，不增不减。
是故空中无色，无受想行识，无眼耳鼻舌身意，无色声香味触法，无眼界，乃至无意识界。
无无明，亦无无明尽，乃至无老死，亦无老死尽，无苦集灭道。无智亦无得。
以无所得故，菩提萨埵，依般若波罗蜜多故，心无罣碍，无罣碍故，无有恐怖， 远离颠倒梦想，究竟涅槃。
三世诸佛，依般若波罗蜜多故，得阿耨多罗三藐三菩提。
故知般若波罗蜜多，是大神咒，是大明咒，是无上咒，是无等等咒，能除一切苦，真实不虚。
故说般若波罗蜜多咒，即说咒曰︰揭谛揭谛，波罗揭谛，波罗僧揭谛，菩提萨婆诃。
西游记中唐僧常念的经文，端坐合十，嘴唇微动。" name="description">
    <meta name="viewport" content="width=device-width, initial-scale=1.0" />
    
    

    

    

    

    <link rel="stylesheet" href="/layui/css/layui.css">
    <link rel="stylesheet" href="/self/css/default.css">
    <script src=" /layui/layui.js"></script>

    <link rel="stylesheet" async href="/self/css/markdown.min.css">
    <link rel="stylesheet" async href="/self/css/gallery.css">
    
    
    

    <script src="https://cdn.jsdelivr.net/npm/jquery@3.5.1/dist/jquery.min.js" integrity="sha256-9/aliU8dGd2tb6OSsuzixeV4y/faTqgFtohetphbbj0=" crossorigin="anonymous"></script>
    <link rel="stylesheet" href="https://cdn.jsdelivr.net/npm/font-awesome@4.7.0/css/font-awesome.min.css" integrity="sha256-eZrrJcwDc/3uDhsdt61sL2oOBY362qM3lon1gyExkL0=" crossorigin="anonymous">
    <script async src="https://cdn.jsdelivr.net/npm/lazysizes@5.2.0/lazysizes.min.js" integrity="sha256-h2tMEmhemR2IN4wbbdNjj9LaDIjzwk2hralQwfJmBOE=" crossorigin="anonymous"></script></head>

<body>
    
    <header class="layui-header layui-bg-cyan">
    <div class="layui-container">
        
        
        <a class="nav-self-logo" href="/">
            RUN SUN
        </a>

        <ul class="layui-nav layui-layout-right layui-bg-cyan" lay-filter="">
            
            
            <li class="layui-nav-item" id="nav_big"><a href="/categories/">Base</a></li>
            

            
                
                    <li class="layui-nav-item" id="nav_big"><a href="/run/">Run</a></li>
                
                    <li class="layui-nav-item" id="nav_big"><a href="/gallery/">Beauty</a></li>
                
                    <li class="layui-nav-item" id="nav_big"><a href="/box/">Box</a></li>
                
                    <li class="layui-nav-item" id="nav_big"><a href="/station/">Station</a></li>
                
                    <li class="layui-nav-item" id="nav_big"><a href="/search/">Search</a></li>
                
            

            
            <li class="layui-nav-item" id="nav_small">
                <a href="javascript:;">
                    <i class="layui-icon layui-icon-app" style="font-size: 24px;"></i>
                </a>

                <dl class="layui-nav-child">
                    
                    <dd><a href="/categories/">Base</a></dd>
                    

                    
                        
                            <dd><a href="/run/">Run</a></dd>
                        
                            <dd><a href="/gallery/">Beauty</a></dd>
                        
                            <dd><a href="/box/">Box</a></dd>
                        
                            <dd><a href="/station/">Station</a></dd>
                        
                            <dd><a href="/search/">Search</a></dd>
                        
                    
                </dl>
            </li>
        </ul>
    </div>
</header>

<script>
layui.use('element', function(){
  var element = layui.element;
});
</script>

        <div id="content" style="min-height:80%">
<div class="layui-container" style="margin-bottom: 10px">
    

    <div class="layui-row layui-col-space10">
        <div class="layui-card single-card">
            <br />
            <div class="markdown-body single-title" >
                <h1>心经</h1>
                <div style="margin-top:10px; margin-bottom:10px"> 
    
        <span>2019-07-12</span>

        

        
            <span style="margin-left: 20px;"></span>
        
        
            <a href="/categories/culture/">
                <span class="layui-badge layui-bg-orange" style="vertical-align: 2px;">culture</span>
            </a>
        
    
</div>

            </div>
            <div class="layui-card-body markdown-body single-content">
                <p>摩诃般若波罗蜜多心经<br>
观自在菩萨，行深般若波罗蜜多时，照见五蕴皆空，度一切苦厄。<br>
舍利子！色不异空，空不异色；色即是空，空即是色；受想行识，亦复如是。<br>
舍利子！是诸法空相，不生不灭，不垢不净，不增不减。<br>
是故空中无色，无受想行识，无眼耳鼻舌身意，无色声香味触法，无眼界，乃至无意识界。<br>
无无明，亦无无明尽，乃至无老死，亦无老死尽，无苦集灭道。无智亦无得。<br>
以无所得故，菩提萨埵，依般若波罗蜜多故，心无罣碍，无罣碍故，无有恐怖， 远离颠倒梦想，究竟涅槃。<br>
三世诸佛，依般若波罗蜜多故，得阿耨多罗三藐三菩提。<br>
故知般若波罗蜜多，是大神咒，是大明咒，是无上咒，是无等等咒，能除一切苦，真实不虚。<br>
故说般若波罗蜜多咒，即说咒曰︰揭谛揭谛，波罗揭谛，波罗僧揭谛，菩提萨婆诃。</p>
<p>西游记中唐僧常念的经文，端坐合十，嘴唇微动。</p>
</div>
        </div>
    </div>
</div>


        </div><footer>
    
    
    <div class="layui-container">
        <p class="copyright">RUN SUN</p>
    </div>
</footer>

</body>
</html>
