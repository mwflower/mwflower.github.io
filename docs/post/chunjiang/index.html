<html>
<head>
    <meta charset="utf-8">
    <meta name="viewport" content="width=device-width, initial-scale=1">

    <title>春江花月夜  - RUN SUN</title>
    
    
    <meta content="RUN SUN" name="keywords">
    
    <meta content="RUN SUN - 春江潮水连海平，海上明月共潮生。
滟滟随波千万里，何处春江无月明！
江流宛转绕芳甸，月照花林皆似霰。
空里流霜不觉飞，汀上白沙看不见。
江天一色无纤尘，皎皎空中孤月轮。
江畔何人初见月？江月何年初照人？
人生代代无穷已，江月年年望相似。(望相似 一作：只相似)
不知江月待何人，但见长江送流水。
白云一片去悠悠，青枫浦上不胜愁。
谁家今夜扁舟子？何处相思明月楼？
可怜楼上月徘徊，应照离人妆镜台。(徘徊 一作：裴回)
玉户帘中卷不去，捣衣砧上拂还来。
此时相望不相闻，愿逐月华流照君。
鸿雁长飞光不度，鱼龙潜跃水成文。
昨夜闲潭梦落花，可怜春半不还家。
江水流春去欲尽，江潭落月复西斜。
斜月沉沉藏海雾，碣石潇湘无限路。
不知乘月几人归，落月摇情满江树。(落月 一作：落花)" name="description">
    <meta name="viewport" content="width=device-width, initial-scale=1.0" />
    
    

    

    

    

    <link rel="stylesheet" href="/layui/css/layui.css">
    <link rel="stylesheet" href="/self/css/default.css">
    <script src=" /layui/layui.js"></script>

    <link rel="stylesheet" async href="/self/css/markdown.min.css">
    <link rel="stylesheet" async href="/self/css/gallery.css">
    
    
    

    <script src="https://cdn.jsdelivr.net/npm/jquery@3.5.1/dist/jquery.min.js" integrity="sha256-9/aliU8dGd2tb6OSsuzixeV4y/faTqgFtohetphbbj0=" crossorigin="anonymous"></script>
    <link rel="stylesheet" href="https://cdn.jsdelivr.net/npm/font-awesome@4.7.0/css/font-awesome.min.css" integrity="sha256-eZrrJcwDc/3uDhsdt61sL2oOBY362qM3lon1gyExkL0=" crossorigin="anonymous">
    <script async src="https://cdn.jsdelivr.net/npm/lazysizes@5.2.0/lazysizes.min.js" integrity="sha256-h2tMEmhemR2IN4wbbdNjj9LaDIjzwk2hralQwfJmBOE=" crossorigin="anonymous"></script></head>

<body>
    
    <header class="layui-header layui-bg-cyan">
    <div class="layui-container">
        
        
        <a class="nav-self-logo" href="/">
            RUN SUN
        </a>

        <ul class="layui-nav layui-layout-right layui-bg-cyan" lay-filter="">
            
            
            <li class="layui-nav-item" id="nav_big"><a href="/categories/">Base</a></li>
            

            
                
                    <li class="layui-nav-item" id="nav_big"><a href="/run/">Run</a></li>
                
                    <li class="layui-nav-item" id="nav_big"><a href="/gallery/">Beauty</a></li>
                
                    <li class="layui-nav-item" id="nav_big"><a href="/box/">Box</a></li>
                
                    <li class="layui-nav-item" id="nav_big"><a href="/station/">Station</a></li>
                
                    <li class="layui-nav-item" id="nav_big"><a href="/search/">Search</a></li>
                
            

            
            <li class="layui-nav-item" id="nav_small">
                <a href="javascript:;">
                    <i class="layui-icon layui-icon-app" style="font-size: 24px;"></i>
                </a>

                <dl class="layui-nav-child">
                    
                    <dd><a href="/categories/">Base</a></dd>
                    

                    
                        
                            <dd><a href="/run/">Run</a></dd>
                        
                            <dd><a href="/gallery/">Beauty</a></dd>
                        
                            <dd><a href="/box/">Box</a></dd>
                        
                            <dd><a href="/station/">Station</a></dd>
                        
                            <dd><a href="/search/">Search</a></dd>
                        
                    
                </dl>
            </li>
        </ul>
    </div>
</header>

<script>
layui.use('element', function(){
  var element = layui.element;
});
</script>

        <div id="content" style="min-height:80%">
<div class="layui-container" style="margin-bottom: 10px">
    

    <div class="layui-row layui-col-space10">
        <div class="layui-card single-card">
            <br />
            <div class="markdown-body single-title" >
                <h1>春江花月夜</h1>
                <div style="margin-top:10px; margin-bottom:10px"> 
    
        <span>2021-01-14</span>

        

        
            <span style="margin-left: 20px;"></span>
        
        
            <a href="/categories/culture/">
                <span class="layui-badge layui-bg-orange" style="vertical-align: 2px;">culture</span>
            </a>
        
    
</div>

            </div>
            <div class="layui-card-body markdown-body single-content">
                <p>春江潮水连海平，海上明月共潮生。<br>
滟滟随波千万里，何处春江无月明！<br>
江流宛转绕芳甸，月照花林皆似霰。<br>
空里流霜不觉飞，汀上白沙看不见。<br>
江天一色无纤尘，皎皎空中孤月轮。<br>
江畔何人初见月？江月何年初照人？<br>
人生代代无穷已，江月年年望相似。(望相似 一作：只相似)<br>
不知江月待何人，但见长江送流水。<br>
白云一片去悠悠，青枫浦上不胜愁。<br>
谁家今夜扁舟子？何处相思明月楼？<br>
可怜楼上月徘徊，应照离人妆镜台。(徘徊 一作：裴回)<br>
玉户帘中卷不去，捣衣砧上拂还来。<br>
此时相望不相闻，愿逐月华流照君。<br>
鸿雁长飞光不度，鱼龙潜跃水成文。<br>
昨夜闲潭梦落花，可怜春半不还家。<br>
江水流春去欲尽，江潭落月复西斜。<br>
斜月沉沉藏海雾，碣石潇湘无限路。<br>
不知乘月几人归，落月摇情满江树。(落月 一作：落花)</p>
</div>
        </div>
    </div>
</div>


        </div><footer>
    
    
    <div class="layui-container">
        <p class="copyright">RUN SUN</p>
    </div>
</footer>

</body>
</html>
